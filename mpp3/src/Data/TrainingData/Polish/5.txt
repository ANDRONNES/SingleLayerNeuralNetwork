W niektórych stanach a zasadniczo niezależnych państwach istniały już inne dokumenty regulujące podstawowe prawa i wolności obywatelskie. Wynikało to m.in. ze słynnego wówczas dążenia do nadawania praw obywatelskich, brak ich był często powodem ucieczki do kolonii. Wzorowano się także na tendencjach francuskich czy polskich. Dobrym przykładem takiego dokumentu jest konstytucja stanu Vermont z 1777, której rozwiązania, jak zasada wolności a tym samym równości w przeciwieństwie do wielu ówczesnych monarchii obywatela, prawa do noszenia broni, zniesienia niewolnictwa, bezpłatnego szkolnictwa zostały wcześniej czy później odzwierciedlone w Konstytucji lub jej poprawkach.

Artykuł drugi opisuje prezydenturę – sposób wyboru, przysięgę, przywileje i obowiązki prezydenta. Wprowadza także urząd wiceprezydenta, który obejmuje urząd po śmierci, rezygnacji lub ubezwłasnowolnieniu prezydenta. Ustanawia wiceprezydenta przewodniczącym senatu choć w praktyce funkcję tę pełni wybierany przez Senat przewodniczący Pro Tempore. Artykuł podaje także procedurę impeachmentu i usuwania ze stanowisk urzędników państwowych prezydenta, wiceprezydenta, sekretarza stanu, sędziów i innych.